80

tibus. Nam etiam hae si extant, semper ante interiectionem eliditur
Nimirum id intererat, ut interiectio sic inter versus posita magnam
vocis vim acciperet, ,coniunctio autem vel praepositio prorsus nullam,
immo devoraretur. '
Ac de Terentio quidem hactenus. Videmus eum in epitheto
a suo positivo per versus finem dirempto paulo severiores, in con-
iunctione vel praepositione in exitu versus collocata multo liberiores
leges sequi quam Plautum. Proximum est, ut illos veterum scae-
nicorum, quorum modo fragmenta ad nos pervenerunt, perlustremus

ΙΙΙ. tic scaenicorum Romanorum uctcrurn iraoncntis.

Ad scaenicorum Romanorum fragmenta quaedam constituenda
aggredienti mihi primum videtur apparere tragicos et comicos poetas
in eis versibus qui in utroque genere poesis adhibentur, simillimam
ac fere eandem artem metricam sequi. Quod inter Romanos non
ita mirabile videtur, cum eosdem sciamus poetas utrique poesis generi
operam dedisse. Itaque nihil, puto, impedit, quominus eas legeS, quas
apud comicos vidimus valere, in tragicos poetas transferamus.

Nec magis temporum varietas, quamvis in una re Terentium
invenerimus licentiorem, ita mulium dubitationis debet afferre. Nam
et veterum scaenicorum qui sunt paulo inferioris aetatis, ut Terentius,
non adeo obliti sunt maiorum artem, ut eorum leges prorsus spernerent,
et omnium antiquissimus ille Livius Andronicus, quem in Saturniis
versibus deprehendimus severissimum, alius fuit in scaenica poesi.
Licet enim certo exemplo comprobare eum nullo modo dubitavisse
unam sententiam inter versus complures distribuere. Nam eius Aegisth.
frgm. Ι (sec. Ribbeckium 2) luce clarius est sic recte constitutum esse:

nam ut Pergama
Accensa et praeda per participes aequiter
Partita est.

Subicio senariorum et septenariorum fragmenta quaedam, quae
apud Ribbeckium² mihi videntur minus recte discripta esse, sive
opera virorum doctorum, inter quos praesertim Luc. Muellerus (ct
in Enni et in Noni Marcelli editione) non nihil in hac re profecit,
melior discriptio reperta est sive ipse aliquid potui proferre. Hic
atque illic commemorabo etiam eos locos, ubi aliorum conamentis
Ribbeckianam discriptionem praestare iudico Qua in re inde opinor
proficiscendum esse, ut non solum talem versuum discribendi rationem
reiciamuS, quae omnino nullis certis exemplis nitatur, sed etiam earn,

quantum potest, fugiamus, quae sit rara poetisquc minus accepta. Tracto
autem:

 

